---
marp: true
title: 颂 周颂
theme: uncover
paginate: true
---

# 颂 周颂

---

![](assets/audios/27/1.mp3)

## 清庙

于穆清庙、肃雝显相。济济多士、秉文之德。对越在天、骏奔走在庙。不显不承、无射于人斯。

---

![](assets/audios/27/2.mp3)

## 维天之命

维天之命、于穆不已。于乎不显、文王之德之纯。假以溢我、我其收之。骏惠我文王、曾孙笃之。

---

![](assets/audios/27/3.mp3)

## 维清

维清缉熙、文王之典。肇禋、迄用有成、维周之祯。

---

![](assets/audios/27/4.mp3)

## 烈文

烈文辟公、锡兹祉福。惠我无疆、子孙保之。无封靡于尔邦、维王其崇之。念兹戎功、继序其皇之。无竞维人、四方其训之。不显维德、百辟其刑之。于乎前王不忘。

---

![](assets/audios/27/5.mp3)

## 天作

天作高山、大王荒之。彼作矣、文王康之。彼徂矣岐、有夷之行、子孙保之。

---

![](assets/audios/27/6.mp3)

## 昊天有成命

昊天有成命、二后受之。成王不敢康、夙夜基命宥密。于缉熙、单厥心。肆其靖之。

---

![](assets/audios/27/7.mp3)

## 我将

我将我享、维羊维牛、维天其右之。仪式刑文王之典、日靖四方。伊嘏文王、既右享之。我其夙夜、畏天之威、于时保之。

---

![](assets/audios/27/8.mp3)

## 时迈

时迈其邦、昊天其子之。实右序有周。薄言震之、莫不震叠。怀柔百神、及河乔岳。允王维后。明昭有周、式序在位。载戢干戈、载櫜弓矢。我求懿德、肆于时夏。允王保之。

---

![](assets/audios/27/9.mp3)

## 执竞

执竞武王、无竞维烈。不显成康、上帝是皇。自彼成康、奄有四方、斤斤其明。钟鼓喤喤、磬管将将、降福穰穰。降福简简、威仪反反。既醉既饱、福禄来反。

---

![](assets/audios/27/10.mp3)

## 思文

思文后稷、克配彼天、立我烝民、莫匪尔极。贻我来牟、帝命率育。无此疆尔界、陈常于时夏。

---

![](assets/audios/27/11.mp3)

## 臣工

嗟嗟臣工、敬尔在公。王厘尔成、来咨来茹。嗟嗟保介、维莫之春、亦又何求、如何新畲。于皇来牟、将受厥明。明昭上帝、迄用康年。命我众人、庤乃钱鎛、奄观銍艾。

---

![](assets/audios/27/12.mp3)

## 噫嘻

噫嘻成王、既昭假尔。率时农夫、播厥百谷。骏发尔私、终三十里。亦服尔耕、十千维耦。

---

![](assets/audios/27/13.mp3)

## 振鹭

振鹭于飞、于彼西雝。我客戾止、亦有斯容。在彼无恶、在此无斁。庶几夙夜、以永终誉。

---

![](assets/audios/27/14.mp3)

## 丰年

丰年多黍多稌。亦有高廪、万亿及秭。为酒为醴、烝畀祖妣、以洽百礼。降福孔皆。

---

![](assets/audios/27/15.mp3)

## 有瞽

有瞽有瞽、在周之庭。设业设虡、崇牙树羽、应田县鼓、鞉磬柷圉。既备乃奏。箫管备举。喤喤厥声、肃雝和鸣、先祖是听。我客戾止、永观厥成。

---

![](assets/audios/27/16.mp3)

## 潜

猗与漆沮、潜有多鱼、有鳝有鲔、鲦鱨鰋鲤。以享以祀、以介景福。

---

![](assets/audios/27/17.mp3)

## 雝

有来雝雝、至止肃肃。相维辟公、天子穆穆。于荐广牡、相予肆祀。假哉皇考、绥予孝子。宣哲维人、文武维后。燕及皇天、克昌厥后。绥我眉寿、介以繁祉。既右烈考、亦右文母。

---

![](assets/audios/27/18.mp3)

## 载见

载见辟王、曰求厥章。龙旗阳阳、和铃央央。鞗革有鶬、休有烈光。率见昭考、以孝以享、以介眉寿。永言保之、思皇多祜。烈文辟公、绥以多福、俾缉熙于纯嘏。

---

![](assets/audios/27/19.mp3)

## 有客

有客有客、亦白其马。有萋有且、敦琢其旅。有客宿宿、有客信信。言授之絷、以絷其马。薄言追之、左右绥之。既有淫威、降福孔夷。

---

![](assets/audios/27/20.mp3)

## 武

于皇武王、无竞维烈。允文文王、克开厥后。嗣武受之、胜殷遏刘、耆定尔功。

---

![](assets/audios/27/21.mp3)

## 闵予小子

闵予小子、遭家不造、嬛嬛在疚。于乎皇考、永世克孝。念兹皇祖、陟降庭止。维予小子、夙夜敬止。于乎皇王、继序思不忘。

---

![](assets/audios/27/22.mp3)

## 访落

访予落止、率时昭考。于乎悠哉、朕未有艾。将予就之、继犹判涣。维予小子、未堪家多难。绍庭上下、陟降厥家。休矣皇考、以保明其身。

---

![](assets/audios/27/23.mp3)

## 敬之

敬之敬之、天维显思、命不易哉。无曰高高在上、陟降厥士、日监在兹。维予小子、不聪敬止。日就月将、学有缉熙于光明。佛时仔肩、示我显德行。

---

![](assets/audios/27/24.mp3)

## 小毖

予其惩。而毖后患。莫予荓蜂。自求辛螫。肇允彼桃虫。拚飞维鸟。未堪家多难。予又集于蓼。

---

![](assets/audios/27/25.mp3)

## 载芟

载芟载柞、其耕泽泽。千耦其耘、徂隰徂畛。侯主侯伯、侯亚侯旅、侯强侯以。有嗿其饁、思媚其妇、有依其士。有略其耜、俶载南亩。播厥百壳、实函斯活。驿驿其达、有厌其杰。厌厌其苗、绵绵其麃。载获济济、有实其积、万亿及秭。为酒为醴、烝畀祖妣、以洽百礼。有飶其香、邦家之光。有椒其馨、胡考之宁。匪且有且、匪今斯今、振古如兹。

---

![](assets/audios/27/26.mp3)

## 良耜

畟畟良耜、俶载南亩。播厥百壳、实函斯活。或来瞻女、载筐及筥、其饷伊黍。其笠伊纠、其鎛斯赵、以薅荼蓼。荼蓼朽止、黍稷茂止。获之挃挃、积之栗栗。其崇如墉、其比如栉。以开百室。百室盈止、妇子宁止。杀时犉牡、有救其角。以似以续、续古之人。

---

![](assets/audios/27/27.mp3)

## 丝衣

丝衣其紑、载弁俅俅。自堂徂基、自羊徂牛。鼐鼎及鼒、兕觥其觩。旨酒思柔。不吴不敖、胡考之休。

---

![](assets/audios/27/28.mp3)

## 酌

于铄王师、遵养时晦。时纯熙矣、是用大介。我龙受之、蹻蹻王之造。载用有嗣、实维尔公允师。

---

![](assets/audios/27/29.mp3)

## 桓

绥万邦、娄丰年。天命匪解。桓桓武王、保有厥士。于以四方、克定厥家。于昭于天。皇以闲之。

---

![](assets/audios/27/30.mp3)

## 赉

文王既勤止、我应受之。敷时绎思、我徂维求定。时周之命、于绎思。

---

![](assets/audios/27/31.mp3)

## 般

于皇时周。陟其高山、嶞山乔岳、允犹翕河。敷天之下、裒时之对、时周之命。

