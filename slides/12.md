---
marp: true
title: 国风 陈风
theme: uncover
paginate: true
---

# 国风 陈风

---

![](assets/audios/12/1.mp3)

## 宛丘

子之汤兮、宛丘之上兮。洵有情兮、而无望兮。
坎其击鼓、宛丘之下。无冬无夏、值其鹭羽。
坎其击缶、宛丘之道。无冬无夏、值其鹭翿。

---

![](assets/audios/12/2.mp3)

## 东门之枌

东门之枌、宛丘之栩。子仲之子、婆娑其下。
谷旦于差、南方之原。不绩其麻、市也婆娑。
谷旦于逝、越以鬷迈。视尔如荍、贻我握椒。

---

![](assets/audios/12/3.mp3)

## 衡门

衡门之下、可以栖迟。泌之洋洋、可以乐饥。
岂其食鱼、必河之鲂。岂其取妻、必齐之姜。
岂其食鱼、必河之鲤。岂其取妻、必宋之子。

---

![](assets/audios/12/4.mp3)

## 东门之池

东门之池、可以沤麻。彼美淑姬、可与晤歌。
东门之池、可以沤紵。彼美淑姬、可与晤语。
东门之池、可以沤菅。彼美淑姬、可与晤言。

---

![](assets/audios/12/5.mp3)

## 东门之杨

东门之杨、其叶牂牂。昏以为期、明星煌煌。
东门之杨、其叶肺肺。昏以为期、明星晢晢。

---

![](assets/audios/12/6.mp3)

## 墓门

墓门有棘、斧以斯之。夫也不良、国人知之。知而不已、谁昔然矣。
墓门有梅、有鴞萃止。夫也不良、歌以讯之。讯予不顾、颠倒思予。

---

![](assets/audios/12/7.mp3)

## 防有鹊巢

防有鹊巢、邛有旨苕。谁侜予美、心焉忉忉。
中唐有甓、邛有旨鷊。谁侜予美、心焉惕惕。

---

![](assets/audios/12/8.mp3)

## 月出

月出皎兮、佼人僚兮。舒窈纠兮、劳心悄兮。
月出皓兮、佼人懰兮。舒懮受兮、劳心慅兮。
月出照兮、佼人燎兮。舒夭绍兮、劳心惨兮。

---

![](assets/audios/12/9.mp3)

## 株林

胡为乎株林、从夏南。匪适株林、从夏南。
驾我乘马、说于株野。乘我乘驹、朝食于株。

---

![](assets/audios/12/10.mp3)

## 泽陂

彼泽之陂、有蒲与荷。有美一人、伤如之何。寤寐无为、涕泗滂沱。
彼泽之陂、有蒲与蕑。有美一人、硕大且卷。寤寐无为、中心悁悁。
彼泽之陂、有蒲菡萏。有美一人、硕大且俨。寤寐无为、辗转伏枕。

